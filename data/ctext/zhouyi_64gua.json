{
  "title": "周易六十四卦",
  "title_en": "64 Hexagrams of Zhou Yi",
  "description": "The 64 hexagrams with 卦辞 and 爻辞",
  "source": "ctext.org",
  "download_date": "2026-01-20T12:48:07.136498",
  "total_hexagrams": 64,
  "hexagrams": [
    {
      "urn": "ctp:book-of-changes/qian",
      "url": "/book-of-changes/qian",
      "title_zh": "乾",
      "title_en": "Qian",
      "content_zh": [
        "乾：元亨，利貞。",
        "初九：潛龍，勿用。",
        "九二：見龍在田，利見大人。",
        "九三：君子終日乾乾，夕惕若，厲，无咎。",
        "九四：或躍在淵，无咎。",
        "九五：飛龍在天，利見大人。",
        "上九：亢龍有悔。",
        "用九：見群龍无首，吉。"
      ],
      "content_en": [],
      "metadata": {
        "source": "api",
        "number": 1
      }
    },
    {
      "urn": "ctp:book-of-changes/kun",
      "url": "/book-of-changes/kun",
      "title_zh": "坤",
      "title_en": "Kun",
      "content_zh": [
        "坤：元亨，利牝馬之貞。君子有攸往，先迷後得主，利西南得朋，東北喪朋。安貞，吉。",
        "初六：履霜，堅冰至。",
        "六二：直，方，大，不習无不利。",
        "六三：含章可貞。或從王事，无成有終。",
        "六四：括囊；无咎，无譽。",
        "六五：黃裳，元吉。",
        "上六：龍戰于野，其血玄黃。",
        "用六：利永貞。"
      ],
      "content_en": [],
      "metadata": {
        "source": "api",
        "number": 2
      }
    },
    {
      "urn": "ctp:book-of-changes/zhun",
      "url": "/book-of-changes/zhun",
      "title_zh": "屯",
      "title_en": "Zhun",
      "content_zh": [
        "屯：元亨，利貞，勿用有攸往，利建侯。",
        "初九：磐桓；利居貞，利建侯。",
        "六二：屯如邅如，乘馬班如。匪寇婚媾，女子貞不字，十年乃字。",
        "六三：即鹿无虞，惟入于林中，君子幾不如舍，往吝。",
        "六四：乘馬班如，求婚媾，往吉，无不利。",
        "九五：屯其膏，小貞吉，大貞凶。",
        "上六：乘馬班如，泣血漣如。"
      ],
      "content_en": [],
      "metadata": {
        "source": "api",
        "number": 3
      }
    },
    {
      "urn": "ctp:book-of-changes/meng",
      "url": "/book-of-changes/meng",
      "title_zh": "蒙",
      "title_en": "Meng",
      "content_zh": [
        "蒙：亨。匪我求童蒙，童蒙求我。初筮告，再三瀆，瀆則不告。利貞。",
        "初六：發蒙，利用刑人，用說桎梏，以往吝。",
        "九二：包蒙吉；納婦吉；子克家。",
        "六三：勿用取女；見金夫，不有躬，无攸利。",
        "六四：困蒙，吝。",
        "六五：童蒙，吉。",
        "上九：擊蒙；不利為寇，利禦寇。"
      ],
      "content_en": [],
      "metadata": {
        "source": "api",
        "number": 4
      }
    },
    {
      "urn": "ctp:book-of-changes/xu",
      "url": "/book-of-changes/xu",
      "title_zh": "需",
      "title_en": "Xu",
      "content_zh": [
        "需：有孚，光亨，貞吉。利涉大川。",
        "初九：需于郊。利用恆，无咎。",
        "九二：需于沙。小有言，終吉。",
        "九三：需于泥，致寇至。",
        "六四：需于血，出自穴。",
        "九五：需于酒食，貞吉。",
        "上六：入于穴，有不速之客三人來，敬之終吉。"
      ],
      "content_en": [],
      "metadata": {
        "source": "api",
        "number": 5
      }
    },
    {
      "urn": "ctp:book-of-changes/song",
      "url": "/book-of-changes/song",
      "title_zh": "訟",
      "title_en": "Song",
      "content_zh": [
        "訟：有孚，窒。惕中吉。終凶。利見大人，不利涉大川。",
        "初六：不永所事，小有言，終吉。",
        "九二：不克訟，歸而逋，其邑人三百戶，无眚。",
        "六三：食舊德，貞厲，終吉，或從王事，无成。",
        "九四：不克訟，復即命渝，安貞吉。",
        "九五：訟元吉。",
        "上九：或錫之鞶帶，終朝三褫之。"
      ],
      "content_en": [],
      "metadata": {
        "source": "api",
        "number": 6
      }
    },
    {
      "urn": "ctp:book-of-changes/shi",
      "url": "/book-of-changes/shi",
      "title_zh": "師",
      "title_en": "Shi",
      "content_zh": [
        "師：貞，丈人，吉无咎。",
        "初六：師出以律，否臧凶。",
        "九二：在師中吉，无咎，王三錫命。",
        "六三：師或輿尸，凶。",
        "六四：師左次，无咎。",
        "六五：田有禽，利執言，无咎。長子帥師，弟子輿尸，貞凶。",
        "上六：大君有命，開國承家，小人勿用。"
      ],
      "content_en": [],
      "metadata": {
        "source": "api",
        "number": 7
      }
    },
    {
      "urn": "ctp:book-of-changes/bi",
      "url": "/book-of-changes/bi",
      "title_zh": "比",
      "title_en": "Bi",
      "content_zh": [
        "比：吉。原筮元永貞，无咎。不寧方來，後夫凶。",
        "初六：有孚，比之，无咎。有孚盈缶，終來有它吉。",
        "六二：比之自內，貞吉。",
        "六三：比之匪人。",
        "六四：外比之，貞吉。",
        "九五：顯比，王用三驅，失前禽。邑人不誡，吉。",
        "上六：比之无首，凶。"
      ],
      "content_en": [],
      "metadata": {
        "source": "api",
        "number": 8
      }
    },
    {
      "urn": "ctp:book-of-changes/xiao-xu",
      "url": "/book-of-changes/xiao-xu",
      "title_zh": "小畜",
      "title_en": "Xiao Xu",
      "content_zh": [
        "小畜：亨。密雲不雨，自我西郊。",
        "初九：復自道，何其咎，吉。",
        "九二：牽復，吉。",
        "九三：輿說輻，夫妻反目。",
        "六四：有孚，血去惕出，无咎。",
        "九五：有孚攣如，富以其鄰。",
        "上九：既雨既處，尚德載，婦貞厲。月幾望，君子征凶。"
      ],
      "content_en": [],
      "metadata": {
        "source": "api",
        "number": 9
      }
    },
    {
      "urn": "ctp:book-of-changes/lu",
      "url": "/book-of-changes/lu",
      "title_zh": "履",
      "title_en": "Lu",
      "content_zh": [
        "履虎尾，不咥人，亨。",
        "初九：素履，往无咎。",
        "九二：履道坦坦，幽人貞吉。",
        "六三：眇能視，跛能履，履虎尾，咥人，凶。武人為于大君。",
        "九四：履虎尾，愬愬，終吉。",
        "九五：夬履，貞厲。",
        "上九：視履考祥，其旋元吉。"
      ],
      "content_en": [],
      "metadata": {
        "source": "api",
        "number": 10
      }
    },
    {
      "urn": "ctp:book-of-changes/tai",
      "url": "/book-of-changes/tai",
      "title_zh": "泰",
      "title_en": "Tai",
      "content_zh": [
        "泰：小往大來，吉亨。",
        "初九：拔茅茹，以其彙，征吉。",
        "九二：包荒，用馮河，不遐遺，朋亡，得尚于中行。",
        "九三：无平不陂，无往不復，艱貞无咎。勿恤其孚，于食有福。",
        "六四：翩翩，不富，以其鄰，不戒以孚。",
        "六五：帝乙歸妹，以祉元吉。",
        "上六：城復于隍，勿用師。自邑告命，貞吝。"
      ],
      "content_en": [],
      "metadata": {
        "source": "api",
        "number": 11
      }
    },
    {
      "urn": "ctp:book-of-changes/pi",
      "url": "/book-of-changes/pi",
      "title_zh": "否",
      "title_en": "Pi",
      "content_zh": [
        "否之匪人，不利君子貞，大往小來。",
        "初六：拔茅茹，以其彙，貞吉亨。",
        "六二：包承。小人吉，大人否，亨。",
        "六三：包羞。",
        "九四：有命，无咎，疇離祉。",
        "九五：休否，大人吉。其亡其亡，繫于苞桑。",
        "上九：傾否，先否後喜。"
      ],
      "content_en": [],
      "metadata": {
        "source": "api",
        "number": 12
      }
    },
    {
      "urn": "ctp:book-of-changes/tong-ren",
      "url": "/book-of-changes/tong-ren",
      "title_zh": "同人",
      "title_en": "Tong Ren",
      "content_zh": [
        "同人于野，亨。利涉大川，利君子貞。",
        "初九：同人于門，无咎。",
        "六二：同人于宗，吝。",
        "九三：伏戎于莽，升其高陵，三歲不興。",
        "九四：乘其墉，弗克攻，吉。",
        "九五：同人，先號咷而後笑。大師克相遇。",
        "上九：同人于郊，无悔。"
      ],
      "content_en": [],
      "metadata": {
        "source": "api",
        "number": 13
      }
    },
    {
      "urn": "ctp:book-of-changes/da-you",
      "url": "/book-of-changes/da-you",
      "title_zh": "大有",
      "title_en": "Da You",
      "content_zh": [
        "大有：元亨。",
        "初九：无交害，匪咎，艱則无咎。",
        "九二：大車以載，有攸往，无咎。",
        "九三：公用亨于天子，小人弗克。",
        "九四：匪其彭，无咎。",
        "六五：厥孚交如，威如；吉。",
        "上九：自天祐之，吉无不利。"
      ],
      "content_en": [],
      "metadata": {
        "source": "api",
        "number": 14
      }
    },
    {
      "urn": "ctp:book-of-changes/qian1",
      "url": "/book-of-changes/qian1",
      "title_zh": "謙",
      "title_en": "Qian1",
      "content_zh": [
        "謙：亨，君子有終。",
        "初六：謙謙君子，用涉大川，吉。",
        "六二：鳴謙，貞吉。",
        "九三：勞謙，君子有終，吉。",
        "六四：无不利，撝謙。",
        "六五：不富，以其鄰，利用侵伐，无不利。",
        "上六：鳴謙，利用行師，征邑國。"
      ],
      "content_en": [],
      "metadata": {
        "source": "api",
        "number": 15
      }
    },
    {
      "urn": "ctp:book-of-changes/yu",
      "url": "/book-of-changes/yu",
      "title_zh": "豫",
      "title_en": "Yu",
      "content_zh": [
        "豫：利建侯，行師。",
        "初六：鳴豫，凶。",
        "六二：介于石，不終日，貞吉。",
        "六三：盱豫，悔。遲有悔。",
        "九四：由豫，大有得。勿疑。朋盍簪。",
        "六五：貞疾，恆不死。",
        "上六：冥豫，成有渝，无咎。"
      ],
      "content_en": [],
      "metadata": {
        "source": "api",
        "number": 16
      }
    },
    {
      "urn": "ctp:book-of-changes/sui",
      "url": "/book-of-changes/sui",
      "title_zh": "隨",
      "title_en": "Sui",
      "content_zh": [
        "隨：元亨利貞，无咎。",
        "初九：官有渝，貞吉。出門交有功。",
        "六二：系小子，失丈夫。",
        "六三：系丈夫，失小子。隨有求得，利居貞。",
        "九四：隨有獲，貞凶。有孚在道，以明，何咎。",
        "九五：孚于嘉，吉。",
        "上六：拘系之，乃從維之。王用亨于西山。"
      ],
      "content_en": [],
      "metadata": {
        "source": "api",
        "number": 17
      }
    },
    {
      "urn": "ctp:book-of-changes/gu",
      "url": "/book-of-changes/gu",
      "title_zh": "蠱",
      "title_en": "Gu",
      "content_zh": [
        "蠱：元亨，利涉大川。先甲三日，後甲三日。",
        "初六：幹父之蠱，有子，考无咎，厲終吉。",
        "九二：幹母之蠱，不可貞。",
        "九三：幹父之蠱，小有悔，无大咎。",
        "六四：裕父之蠱，往見吝。",
        "六五：幹父之蠱，用譽。",
        "上九：不事王侯，高尚其事。"
      ],
      "content_en": [],
      "metadata": {
        "source": "api",
        "number": 18
      }
    },
    {
      "urn": "ctp:book-of-changes/lin",
      "url": "/book-of-changes/lin",
      "title_zh": "臨",
      "title_en": "Lin",
      "content_zh": [
        "臨：元，亨，利，貞。至于八月有凶。",
        "初九：咸臨，貞吉。",
        "九二：咸臨，吉无不利。",
        "六三：甘臨，无攸利。既憂之，无咎。",
        "六四：至臨，无咎。",
        "六五：知臨，大君之宜，吉。",
        "上六：敦臨，吉无咎。"
      ],
      "content_en": [],
      "metadata": {
        "source": "api",
        "number": 19
      }
    },
    {
      "urn": "ctp:book-of-changes/guan",
      "url": "/book-of-changes/guan",
      "title_zh": "觀",
      "title_en": "Guan",
      "content_zh": [
        "觀：盥而不薦，有孚顒若。",
        "初六：童觀，小人无咎，君子吝。",
        "六二：闚觀，利女貞。",
        "六三：觀我生，進退。",
        "六四：觀國之光，利用賓于王。",
        "九五：觀我生，君子无咎。",
        "上九：觀其生，君子无咎。"
      ],
      "content_en": [],
      "metadata": {
        "source": "api",
        "number": 20
      }
    },
    {
      "urn": "ctp:book-of-changes/shi-he",
      "url": "/book-of-changes/shi-he",
      "title_zh": "噬嗑",
      "title_en": "Shi He",
      "content_zh": [
        "噬嗑：亨。利用獄。",
        "初九：屨校滅趾，无咎。",
        "六二：噬膚滅鼻，无咎。",
        "六三：噬臘肉，遇毒；小吝，无咎。",
        "九四：噬乾胏，得金矢，利艱貞，吉。",
        "六五：噬乾肉，得黃金，貞厲，无咎。",
        "上九：何校滅耳，凶。"
      ],
      "content_en": [],
      "metadata": {
        "source": "api",
        "number": 21
      }
    },
    {
      "urn": "ctp:book-of-changes/bi1",
      "url": "/book-of-changes/bi1",
      "title_zh": "賁",
      "title_en": "Bi1",
      "content_zh": [
        "賁：亨。小利有攸往。",
        "初九：賁其趾，舍車而徒。",
        "六二：賁其須。",
        "九三：賁如濡如，永貞吉。",
        "六四：賁如皤如，白馬翰如，匪寇婚媾。",
        "六五：賁于丘園，束帛戔戔，吝，終吉。",
        "上九：白賁，无咎。"
      ],
      "content_en": [],
      "metadata": {
        "source": "api",
        "number": 22
      }
    },
    {
      "urn": "ctp:book-of-changes/bo",
      "url": "/book-of-changes/bo",
      "title_zh": "剝",
      "title_en": "Bo",
      "content_zh": [
        "剝：不利有攸往。",
        "初六：剝床以足，蔑貞凶。",
        "六二：剝床以辨，蔑貞凶。",
        "六三：剝之，无咎。",
        "六四：剝床以膚，凶。",
        "六五：貫魚，以宮人寵，无不利。",
        "上九：碩果不食，君子得輿，小人剝廬。"
      ],
      "content_en": [],
      "metadata": {
        "source": "api",
        "number": 23
      }
    },
    {
      "urn": "ctp:book-of-changes/fu",
      "url": "/book-of-changes/fu",
      "title_zh": "復",
      "title_en": "Fu",
      "content_zh": [
        "復：亨。出入无疾，朋來无咎。反復其道，七日來復，利有攸往。",
        "初九：不遠復，无祗悔，元吉。",
        "六二：休復，吉。",
        "六三：頻復，厲无咎。",
        "六四：中行獨復。",
        "六五：敦復，无悔。",
        "上六：迷復，凶，有災眚。用行師，終有大敗，以其國君，凶；至于十年，不克征。"
      ],
      "content_en": [],
      "metadata": {
        "source": "api",
        "number": 24
      }
    },
    {
      "urn": "ctp:book-of-changes/wu-wang",
      "url": "/book-of-changes/wu-wang",
      "title_zh": "无妄",
      "title_en": "Wu Wang",
      "content_zh": [
        "无妄：元亨，利貞。其匪正有眚，不利有攸往。",
        "初九：无妄，往吉。",
        "六二：不耕獲，不菑畬，則利有攸往。",
        "六三：无妄之災，或繫之牛，行人之得，邑人之災。",
        "九四：可貞，无咎。",
        "九五：无妄之疾，勿藥有喜。",
        "上九：无妄，行有眚，无攸利。"
      ],
      "content_en": [],
      "metadata": {
        "source": "api",
        "number": 25
      }
    },
    {
      "urn": "ctp:book-of-changes/da-xu",
      "url": "/book-of-changes/da-xu",
      "title_zh": "大畜",
      "title_en": "Da Xu",
      "content_zh": [
        "大畜：利貞，不家食吉，利涉大川。",
        "初九：有厲利已。",
        "九二：輿說輹。",
        "九三：良馬逐，利艱貞。曰閑輿衛，利有攸往。",
        "六四：童牛之牿，元吉。",
        "六五：豶豕之牙，吉。",
        "上九：何天之衢，亨。"
      ],
      "content_en": [],
      "metadata": {
        "source": "api",
        "number": 26
      }
    },
    {
      "urn": "ctp:book-of-changes/yi",
      "url": "/book-of-changes/yi",
      "title_zh": "頤",
      "title_en": "Yi",
      "content_zh": [
        "頤：貞吉。觀頤，自求口實。",
        "初九：舍爾靈龜，觀我朵頤，凶。",
        "六二：顛頤，拂經，于丘頤，征凶。",
        "六三：拂頤，貞凶，十年勿用，无攸利。",
        "六四：顛頤，吉，虎視眈眈，其欲逐逐，无咎。",
        "六五：拂經，居貞吉，不可涉大川。",
        "上九：由頤，厲吉，利涉大川。"
      ],
      "content_en": [],
      "metadata": {
        "source": "api",
        "number": 27
      }
    },
    {
      "urn": "ctp:book-of-changes/da-guo",
      "url": "/book-of-changes/da-guo",
      "title_zh": "大過",
      "title_en": "Da Guo",
      "content_zh": [
        "大過：棟橈，利有攸往，亨。",
        "初六：藉用白茅，无咎。",
        "九二：枯楊生稊，老夫得其女妻，无不利。",
        "九三：棟橈，凶。",
        "九四：棟隆，吉；有它吝。",
        "九五：枯楊生華，老婦得士夫，无咎无譽。",
        "上六：過涉滅頂，凶，无咎。"
      ],
      "content_en": [],
      "metadata": {
        "source": "api",
        "number": 28
      }
    },
    {
      "urn": "ctp:book-of-changes/kan",
      "url": "/book-of-changes/kan",
      "title_zh": "坎",
      "title_en": "Kan",
      "content_zh": [
        "坎：習坎，有孚，維心亨，行有尚。",
        "初六：習坎，入于坎窞，凶。",
        "九二：坎有險，求小得。",
        "六三：來之坎坎，險且枕，入于坎窞，勿用。",
        "六四：樽酒簋貳，用缶，納約自牖，終无咎。",
        "九五：坎不盈，祗既平，无咎。",
        "上六：係用徽纆，寘于叢棘，三歲不得，凶。"
      ],
      "content_en": [],
      "metadata": {
        "source": "api",
        "number": 29
      }
    },
    {
      "urn": "ctp:book-of-changes/li",
      "url": "/book-of-changes/li",
      "title_zh": "離",
      "title_en": "Li",
      "content_zh": [
        "離：利貞，亨。畜牝牛，吉。",
        "初九：履錯然，敬之无咎。",
        "六二：黃離，元吉。",
        "九三：日昃之離，不鼓缶而歌，則大耋之嗟，凶。",
        "九四：突如其來如，焚如，死如，棄如。",
        "六五：出涕沱若，戚嗟若，吉。",
        "上九：王用出征，有嘉折首，獲匪其醜，无咎。"
      ],
      "content_en": [],
      "metadata": {
        "source": "api",
        "number": 30
      }
    },
    {
      "urn": "ctp:book-of-changes/xian",
      "url": "/book-of-changes/xian",
      "title_zh": "咸",
      "title_en": "Xian",
      "content_zh": [
        "咸，亨，利貞，取女吉。",
        "初六，咸其拇。",
        "六二，咸其腓，凶，居吉。",
        "九三，咸其股，執其隨，往吝。",
        "九四，貞吉，悔亡，憧憧往來，朋從爾思。",
        "九五，咸其脢，无悔。",
        "上六，咸其輔頰舌。"
      ],
      "content_en": [],
      "metadata": {
        "source": "api",
        "number": 31
      }
    },
    {
      "urn": "ctp:book-of-changes/heng",
      "url": "/book-of-changes/heng",
      "title_zh": "恆",
      "title_en": "Heng",
      "content_zh": [
        "恆：亨，无咎，利貞，利有攸往。",
        "初六：浚恆，貞凶，无攸利。",
        "九二：悔亡。",
        "九三：不恆其德，或承之羞，貞吝。",
        "九四：田无禽。",
        "六五：恆其德，貞，婦人吉，夫子凶。",
        "上六：振恆，凶。"
      ],
      "content_en": [],
      "metadata": {
        "source": "api",
        "number": 32
      }
    },
    {
      "urn": "ctp:book-of-changes/dun",
      "url": "/book-of-changes/dun",
      "title_zh": "遯",
      "title_en": "Dun",
      "content_zh": [
        "遯：亨，小利貞。",
        "初六：遯尾，厲，勿用有攸往。",
        "六二：執之用黃牛之革，莫之勝說。",
        "九三：係遯，有疾厲，畜臣妾吉。",
        "九四：好遯，君子吉，小人否。",
        "九五：嘉遯，貞吉。",
        "上九：肥遯，无不利。"
      ],
      "content_en": [],
      "metadata": {
        "source": "api",
        "number": 33
      }
    },
    {
      "urn": "ctp:book-of-changes/da-zhuang",
      "url": "/book-of-changes/da-zhuang",
      "title_zh": "大壯",
      "title_en": "Da Zhuang",
      "content_zh": [
        "大壯：利貞。",
        "初九：壯于趾，征凶，有孚。",
        "九二：貞吉。",
        "九三：小人用壯，君子用罔，貞厲。羝羊觸藩，羸其角。",
        "九四：貞吉悔亡，藩決不羸，壯于大輿之輹。",
        "六五：喪羊于易，无悔。",
        "上六：羝羊觸藩，不能退，不能遂，无攸利，艱則吉。"
      ],
      "content_en": [],
      "metadata": {
        "source": "api",
        "number": 34
      }
    },
    {
      "urn": "ctp:book-of-changes/jin",
      "url": "/book-of-changes/jin",
      "title_zh": "晉",
      "title_en": "Jin",
      "content_zh": [
        "晉：康侯用錫馬蕃庶，晝日三接。",
        "初六：晉如，摧如，貞吉。罔孚，裕无咎。",
        "六二：晉如，愁如，貞吉。受茲介福，于其王母。",
        "六三：眾允，悔亡。",
        "九四：晉如碩鼠，貞厲。",
        "六五：悔亡，失得勿恤，往吉，无不利。",
        "上九：晉其角，維用伐邑，厲吉无咎，貞吝。"
      ],
      "content_en": [],
      "metadata": {
        "source": "api",
        "number": 35
      }
    },
    {
      "urn": "ctp:book-of-changes/ming-yi",
      "url": "/book-of-changes/ming-yi",
      "title_zh": "明夷",
      "title_en": "Ming Yi",
      "content_zh": [
        "明夷：利艱貞。",
        "初九：明夷于飛，垂其翼。君子于行，三日不食，有攸往，主人有言。",
        "六二：明夷，夷于左股，用拯馬壯，吉。",
        "九三：明夷于南狩，得其大首，不可疾貞。",
        "六四：入于左腹，獲明夷之心，出于門庭。",
        "六五：箕子之明夷，利貞。",
        "上六：不明晦，初登于天，後入于地。"
      ],
      "content_en": [],
      "metadata": {
        "source": "api",
        "number": 36
      }
    },
    {
      "urn": "ctp:book-of-changes/jia-ren",
      "url": "/book-of-changes/jia-ren",
      "title_zh": "家人",
      "title_en": "Jia Ren",
      "content_zh": [
        "家人：利女貞。",
        "初九：閑有家，悔亡。",
        "六二：无攸遂，在中饋，貞吉。",
        "九三：家人嗃嗃，悔厲吉；婦子嘻嘻，終吝。",
        "六四：富家，大吉。",
        "九五：王假有家，勿恤，往吉。",
        "上九：有孚威如，終吉。"
      ],
      "content_en": [],
      "metadata": {
        "source": "api",
        "number": 37
      }
    },
    {
      "urn": "ctp:book-of-changes/kui",
      "url": "/book-of-changes/kui",
      "title_zh": "睽",
      "title_en": "Kui",
      "content_zh": [
        "睽：小事吉。",
        "初九：悔亡，喪馬勿逐，自復；見惡人无咎。",
        "九二：遇主于巷，无咎。",
        "六三：見輿曳，其牛掣，其人天且劓，无初有終。",
        "九四：睽孤，遇元夫，交孚，厲无咎。",
        "六五：悔亡，厥宗噬膚，往何咎。",
        "上九：睽孤，見豕負塗，載鬼一車，先張之弧，後說之弧，匪寇婚媾，往遇雨則吉。"
      ],
      "content_en": [],
      "metadata": {
        "source": "api",
        "number": 38
      }
    },
    {
      "urn": "ctp:book-of-changes/jian",
      "url": "/book-of-changes/jian",
      "title_zh": "蹇",
      "title_en": "Jian",
      "content_zh": [
        "蹇：利西南，不利東北；利見大人，貞吉。",
        "初六：往蹇，來譽。",
        "六二：王臣蹇蹇，匪躬之故。",
        "九三：往蹇來反。",
        "六四：往蹇來連。",
        "九五：大蹇朋來。",
        "上六：往蹇來碩，吉；利見大人。"
      ],
      "content_en": [],
      "metadata": {
        "source": "api",
        "number": 39
      }
    },
    {
      "urn": "ctp:book-of-changes/jie",
      "url": "/book-of-changes/jie",
      "title_zh": "解",
      "title_en": "Jie",
      "content_zh": [
        "解：利西南，无所往，其來復吉。有攸往，夙吉。",
        "初六：无咎。",
        "九二：田獲三狐，得黃矢，貞吉。",
        "六三：負且乘，致寇至，貞吝。",
        "九四：解而拇，朋至斯孚。",
        "六五：君子維有解，吉；有孚于小人。",
        "上六：公用射隼于高墉之上，獲之，无不利。"
      ],
      "content_en": [],
      "metadata": {
        "source": "api",
        "number": 40
      }
    },
    {
      "urn": "ctp:book-of-changes/sun",
      "url": "/book-of-changes/sun",
      "title_zh": "損",
      "title_en": "Sun",
      "content_zh": [
        "損：有孚，元吉，无咎，可貞，利有攸往。曷之用，二簋可用享。",
        "初九：巳事遄往，无咎，酌損之。",
        "九二：利貞，征凶，弗損，益之。",
        "六三：三人行，則損一人；一人行，則得其友。",
        "六四：損其疾，使遄有喜，无咎。",
        "六五：或益之，十朋之龜弗克違，元吉。",
        "上九：弗損益之，无咎，貞吉，有攸往，得臣无家。"
      ],
      "content_en": [],
      "metadata": {
        "source": "api",
        "number": 41
      }
    },
    {
      "urn": "ctp:book-of-changes/yi1",
      "url": "/book-of-changes/yi1",
      "title_zh": "益",
      "title_en": "Yi1",
      "content_zh": [
        "益：利有攸往，利涉大川。",
        "初九：利用為大作，元吉，无咎。",
        "六二：或益之，十朋之龜弗克違，永貞吉。王用享于帝，吉。",
        "六三：益之用凶事，无咎。有孚中行，告公用圭。",
        "六四：中行，告公從。利用為依遷國。",
        "九五：有孚惠心，勿問元吉。有孚惠我德。",
        "上九：莫益之，或擊之，立心勿恆，凶。"
      ],
      "content_en": [],
      "metadata": {
        "source": "api",
        "number": 42
      }
    },
    {
      "urn": "ctp:book-of-changes/guai",
      "url": "/book-of-changes/guai",
      "title_zh": "夬",
      "title_en": "Guai",
      "content_zh": [
        "夬：揚于王庭，孚號，有厲，告自邑，不利即戎，利有攸往。",
        "初九：壯于前趾，往不勝為咎。",
        "九二：惕號，莫夜有戎，勿恤。",
        "九三：壯于頄，有凶。君子夬夬，獨行，遇雨，若濡，有慍，无咎。",
        "九四：臀无膚，其行次且。牽羊悔亡，聞言不信。",
        "九五：莧陸夬夬，中行无咎。",
        "上六：无號，終有凶。"
      ],
      "content_en": [],
      "metadata": {
        "source": "api",
        "number": 43
      }
    },
    {
      "urn": "ctp:book-of-changes/gou",
      "url": "/book-of-changes/gou",
      "title_zh": "姤",
      "title_en": "Gou",
      "content_zh": [
        "姤：女壯，勿用取女。",
        "初六：繫于金柅，貞吉，有攸往，見凶，羸豕孚蹢躅。",
        "九二：包有魚，无咎，不利賓。",
        "九三：臀无膚，其行次且，厲，无大咎。",
        "九四：包无魚，起凶。",
        "九五：以杞包瓜，含章，有隕自天。",
        "上九：姤其角，吝，无咎。"
      ],
      "content_en": [],
      "metadata": {
        "source": "api",
        "number": 44
      }
    },
    {
      "urn": "ctp:book-of-changes/cui",
      "url": "/book-of-changes/cui",
      "title_zh": "萃",
      "title_en": "Cui",
      "content_zh": [
        "萃：亨。王假有廟，利見大人，亨，利貞。用大牲吉，利有攸往。",
        "初六：有孚不終，乃亂乃萃，若號一握為笑，勿恤，往无咎。",
        "六二：引吉，无咎，孚乃利用禴。",
        "六三：萃如，嗟如，无攸利，往无咎，小吝。",
        "九四：大吉，无咎。",
        "九五：萃有位，无咎。匪孚，元永貞，悔亡。",
        "上六：齎咨涕洟，无咎。"
      ],
      "content_en": [],
      "metadata": {
        "source": "api",
        "number": 45
      }
    },
    {
      "urn": "ctp:book-of-changes/sheng",
      "url": "/book-of-changes/sheng",
      "title_zh": "升",
      "title_en": "Sheng",
      "content_zh": [
        "升：元亨，用見大人，勿恤，南征吉。",
        "初六：允升，大吉。",
        "九二：孚乃利用禴，无咎。",
        "九三：升虛邑。",
        "六四：王用亨于岐山，吉无咎。",
        "六五：貞吉，升階。",
        "上六：冥升，利于不息之貞。"
      ],
      "content_en": [],
      "metadata": {
        "source": "api",
        "number": 46
      }
    },
    {
      "urn": "ctp:book-of-changes/kun1",
      "url": "/book-of-changes/kun1",
      "title_zh": "困",
      "title_en": "Kun1",
      "content_zh": [
        "困：亨，貞，大人吉，无咎，有言不信。",
        "初六：臀困于株木，入于幽谷，三歲不覿。",
        "九二：困于酒食，朱紱方來，利用享祀，征凶，无咎。",
        "六三：困于石，據于蒺蔾，入于其宮，不見其妻，凶。",
        "九四：來徐徐，困于金車，吝，有終。",
        "九五：劓刖，困于赤紱，乃徐有說，利用祭祀。",
        "上六：困于葛藟，于臲卼，曰動悔。有悔，征吉。"
      ],
      "content_en": [],
      "metadata": {
        "source": "api",
        "number": 47
      }
    },
    {
      "urn": "ctp:book-of-changes/jing",
      "url": "/book-of-changes/jing",
      "title_zh": "井",
      "title_en": "Jing",
      "content_zh": [
        "井：改邑不改井，无喪无得，往來井井。汔至，亦未繘井，羸其瓶，凶。",
        "初六：井泥不食，舊井无禽。",
        "九二：井谷射鮒，瓮敝漏。",
        "九三：井渫不食，為我心惻，可用汲，王明，並受其福。",
        "六四：井甃，无咎。",
        "九五：井冽，寒泉食。",
        "上六：井收勿幕，有孚元吉。"
      ],
      "content_en": [],
      "metadata": {
        "source": "api",
        "number": 48
      }
    },
    {
      "urn": "ctp:book-of-changes/ge",
      "url": "/book-of-changes/ge",
      "title_zh": "革",
      "title_en": "Ge",
      "content_zh": [
        "革：巳日乃孚，元亨利貞，悔亡。",
        "初九：鞏用黃牛之革。",
        "六二：巳日乃革之，征吉，无咎。",
        "九三：征凶，貞厲，革言三就，有孚。",
        "九四：悔亡，有孚改命，吉。",
        "九五：大人虎變，未占有孚。",
        "上六：君子豹變，小人革面，征凶，居貞吉。"
      ],
      "content_en": [],
      "metadata": {
        "source": "api",
        "number": 49
      }
    },
    {
      "urn": "ctp:book-of-changes/ding",
      "url": "/book-of-changes/ding",
      "title_zh": "鼎",
      "title_en": "Ding",
      "content_zh": [
        "鼎：元吉，亨。",
        "初六：鼎顛趾，利出否，得妾以其子，无咎。",
        "九二：鼎有實，我仇有疾，不我能即，吉。",
        "九三：鼎耳革，其行塞，雉膏不食，方雨虧悔，終吉。",
        "九四：鼎折足，覆公餗，其形渥，凶。",
        "六五：鼎黃耳，金鉉，利貞。",
        "上九：鼎玉鉉，大吉，无不利。"
      ],
      "content_en": [],
      "metadata": {
        "source": "api",
        "number": 50
      }
    },
    {
      "urn": "ctp:book-of-changes/zhen",
      "url": "/book-of-changes/zhen",
      "title_zh": "震",
      "title_en": "Zhen",
      "content_zh": [
        "震：亨。震來虩虩，笑言啞啞。震驚百里，不喪匕鬯。",
        "初九：震來虩虩，後笑言啞啞，吉。",
        "六二：震來厲，億喪貝，躋于九陵，勿逐，七日得。",
        "六三：震蘇蘇，震行无眚。",
        "九四：震遂泥。",
        "六五：震往來厲，億无喪，有事。",
        "上六：震索索，視矍矍，征凶。震不于其躬，于其鄰，无咎。婚媾有言。"
      ],
      "content_en": [],
      "metadata": {
        "source": "api",
        "number": 51
      }
    },
    {
      "urn": "ctp:book-of-changes/gen",
      "url": "https://ctext.org/book-of-changes/gen/zh",
      "title_zh": "艮",
      "title_en": "Gen",
      "content_zh": [
        "䷳艮:",
        "艮：艮其背，不獲其身，行其庭，不見其人，无咎。",
        "彖傳:",
        "艮，止也。時止則止，時行則行，動靜不失其時，其道光明。艮其止，止其所也。上下敵應，不相與也。是以不獲其身，行其庭不見其人，无咎也。",
        "象傳:",
        "兼山，艮；君子以思不出其位。",
        "䷳艮:",
        "初六：艮其趾，无咎，利永貞。",
        "象傳:",
        "艮其趾，未失正也。",
        "䷳艮:",
        "六二：艮其腓，不拯其隨，其心不快。",
        "象傳:",
        "不拯其隨，未退聽也。",
        "䷳艮:",
        "九三：艮其限，列其夤，厲薰心。",
        "象傳:",
        "艮其限，危薰心也。",
        "䷳艮:",
        "六四：艮其身，无咎。",
        "象傳:",
        "艮其身，止諸躬也。",
        "䷳艮:",
        "六五：艮其輔，言有序，悔亡。",
        "象傳:",
        "艮其輔，以中正也。",
        "䷳艮:",
        "上九：敦艮，吉。",
        "象傳:",
        "敦艮之吉，以厚終也。"
      ],
      "content_en": null,
      "metadata": {
        "source": "web",
        "number": 52
      }
    },
    {
      "urn": "ctp:book-of-changes/jian1",
      "url": "https://ctext.org/book-of-changes/jian1/zh",
      "title_zh": "漸",
      "title_en": "Jian1",
      "content_zh": [
        "䷴漸:",
        "漸：女歸吉，利貞。",
        "彖傳:",
        "漸之進也，女歸吉也。進得位，往有功也。進以正，可以正邦也。其位剛，得中也。止而巽，動不窮也。",
        "象傳:",
        "山上有木，漸；君子以居賢德，善俗。",
        "䷴漸:",
        "初六：鴻漸于干，小子厲，有言，无咎。",
        "象傳:",
        "小子之厲，義无咎也。",
        "䷴漸:",
        "六二：鴻漸于磐，飲食衎衎，吉。",
        "象傳:",
        "飲食衎衎，吉，不素飽也。",
        "䷴漸:",
        "九三：鴻漸于陸，夫征不復，婦孕不育，凶；利禦寇。",
        "象傳:",
        "夫征不復，離群醜也。婦孕不育，失其道也。利用御寇，順相保也。",
        "䷴漸:",
        "六四：鴻漸于木，或得其桷，无咎。",
        "象傳:",
        "或得其桷，順以巽也。",
        "䷴漸:",
        "九五：鴻漸于陵，婦三歲不孕，終莫之勝，吉。",
        "象傳:",
        "終莫之勝，吉；得所愿也。",
        "䷴漸:",
        "上九：鴻漸于陸，其羽可用為儀，吉。",
        "象傳:",
        "其羽可用為儀，吉；不可亂也。"
      ],
      "content_en": null,
      "metadata": {
        "source": "web",
        "number": 53
      }
    },
    {
      "urn": "ctp:book-of-changes/gui-mei",
      "url": "https://ctext.org/book-of-changes/gui-mei/zh",
      "title_zh": "歸妹",
      "title_en": "Gui Mei",
      "content_zh": [
        "䷵歸妹:",
        "歸妹：征凶，无攸利。",
        "彖傳:",
        "歸妹，天地之大義也。天地不交，而萬物不興，歸妹人之終始也。說以動，所歸妹也。征凶，位不當也。无攸利，柔乘剛也。",
        "象傳:",
        "澤上有雷，歸妹；君子以永終知敝。",
        "䷵歸妹:",
        "初九：歸妹以娣，跛能履，征吉。",
        "象傳:",
        "歸妹以娣，以恆也。跛能履吉，相承也。",
        "䷵歸妹:",
        "九二：眇能視，利幽人之貞。",
        "象傳:",
        "利幽人之貞，未變常也。",
        "䷵歸妹:",
        "六三：歸妹以須，反歸以娣。",
        "象傳:",
        "歸妹以須，未當也。",
        "䷵歸妹:",
        "九四：歸妹愆期，遲歸有時。",
        "象傳:",
        "愆期之志，有待而行也。",
        "䷵歸妹:",
        "六五：帝乙歸妹，其君之袂，不如其娣之袂良，月幾望，吉。",
        "象傳:",
        "帝乙歸妹，不如其娣之袂良也。其位在中，以貴行也。",
        "䷵歸妹:",
        "上六：女承筐无實，士刲羊无血，无攸利。",
        "象傳:",
        "上六无實，承虛筐也。"
      ],
      "content_en": null,
      "metadata": {
        "source": "web",
        "number": 54
      }
    },
    {
      "urn": "ctp:book-of-changes/feng",
      "url": "https://ctext.org/book-of-changes/feng/zh",
      "title_zh": "豐",
      "title_en": "Feng",
      "content_zh": [
        "䷶豐:",
        "豐：亨，王假之，勿憂，宜日中。",
        "彖傳:",
        "豐，大也。明以動，故丰。王假之，尚大也。勿憂宜日中，宜照天下也。日中則昃，月盈則食，天地盈虛，與時消息，而況人於人乎？況於鬼神乎？",
        "象傳:",
        "雷電皆至，豐；君子以折獄致刑。",
        "䷶豐:",
        "初九：遇其配主，雖旬无咎，往有尚。",
        "象傳:",
        "雖旬无咎，過旬災也。",
        "䷶豐:",
        "六二：豐其蔀，日中見斗，往得疑疾，有孚發若，吉。",
        "象傳:",
        "有孚發若，信以發志也。",
        "䷶豐:",
        "九三：豐其沛，日中見沬，折其右肱，无咎。",
        "象傳:",
        "豐其沛，不可大事也。折其右肱，終不可用也。",
        "䷶豐:",
        "九四：豐其蔀，日中見斗，遇其夷主，吉。",
        "象傳:",
        "豐其蔀，位不當也。日中見斗，幽不明也。遇其夷主，吉；行也。",
        "䷶豐:",
        "六五：來章，有慶譽，吉。",
        "象傳:",
        "六五之吉，有慶也。",
        "䷶豐:",
        "上六：豐其屋，蔀其家，闚其戶，闃其无人，三歲不覿，凶。",
        "象傳:",
        "豐其屋，天際翔也。闚其戶，闃其无人，自藏也。"
      ],
      "content_en": null,
      "metadata": {
        "source": "web",
        "number": 55
      }
    },
    {
      "urn": "ctp:book-of-changes/lu1",
      "url": "https://ctext.org/book-of-changes/lu1/zh",
      "title_zh": "旅",
      "title_en": "Lu1",
      "content_zh": [
        "䷷旅:",
        "旅：小亨，旅貞吉。",
        "彖傳:",
        "旅，小亨，柔得中乎外，而順乎剛，止而麗乎明，是以小亨，旅貞吉也。旅之時義大矣哉！",
        "象傳:",
        "山上有火，旅；君子以明慎用刑，而不留獄。",
        "䷷旅:",
        "初六：旅瑣瑣，斯其所取災。",
        "象傳:",
        "旅瑣瑣，志窮災也。",
        "䷷旅:",
        "六二：旅即次，懷其資，得童僕貞。",
        "象傳:",
        "得童僕貞，終无尤也。",
        "䷷旅:",
        "九三：旅焚其次，喪其童僕，貞厲。",
        "象傳:",
        "旅焚其次，亦以傷矣。以旅與下，其義喪也。",
        "䷷旅:",
        "九四：旅于處，得其資斧，我心不快。",
        "象傳:",
        "旅于處，未得位也。得其資斧，心未快也。",
        "䷷旅:",
        "六五：射雉一矢亡，終以譽命。",
        "象傳:",
        "終以譽命，上逮也。",
        "䷷旅:",
        "上九：鳥焚其巢，旅人先笑後號咷。喪牛于易，凶。",
        "象傳:",
        "以旅在上，其義焚也。喪牛于易，終莫之聞也。"
      ],
      "content_en": null,
      "metadata": {
        "source": "web",
        "number": 56
      }
    },
    {
      "urn": "ctp:book-of-changes/xun",
      "url": "https://ctext.org/book-of-changes/xun/zh",
      "title_zh": "巽",
      "title_en": "Xun",
      "content_zh": [
        "䷸巽:",
        "巽：小亨，利攸往，利見大人。",
        "彖傳:",
        "重巽以申命，剛巽乎中正而志行。柔皆順乎剛，是以小亨，利有攸往，利見大人。",
        "象傳:",
        "隨風，巽；君子以申命行事。",
        "䷸巽:",
        "初六：進退，利武人之貞。",
        "象傳:",
        "進退，志疑也。利武人之貞，志治也。",
        "䷸巽:",
        "九二：巽在床下，用史巫紛若，吉，无咎。",
        "象傳:",
        "紛若之吉，得中也。",
        "䷸巽:",
        "九三：頻巽，吝。",
        "象傳:",
        "頻巽之吝，志窮也。",
        "䷸巽:",
        "六四：悔亡，田獲三品。",
        "象傳:",
        "田獲三品，有功也。",
        "䷸巽:",
        "九五：貞吉悔亡，无不利。无初有終，先庚三日，後庚三日，吉。",
        "象傳:",
        "九五之吉，位正中也。",
        "䷸巽:",
        "上九：巽在床下，喪其資斧，貞凶。",
        "象傳:",
        "巽在床下，上窮也。喪其資斧，正乎凶也。"
      ],
      "content_en": null,
      "metadata": {
        "source": "web",
        "number": 57
      }
    },
    {
      "urn": "ctp:book-of-changes/dui",
      "url": "https://ctext.org/book-of-changes/dui/zh",
      "title_zh": "兌",
      "title_en": "Dui",
      "content_zh": [
        "䷹兌:",
        "兌：亨，利貞。",
        "彖傳:",
        "兌，說也。剛中而柔外，說以利貞，是以順乎天，而應乎人。說以先民，民忘其勞；說以犯難，民忘其死；說之大，民勸矣哉！",
        "象傳:",
        "麗澤，兌；君子以朋友講習。",
        "䷹兌:",
        "初九：和兌，吉。",
        "象傳:",
        "和兌之吉，行未疑也。",
        "䷹兌:",
        "九二：孚兌，吉，悔亡。",
        "象傳:",
        "孚兌之吉，信志也。",
        "䷹兌:",
        "六三：來兌，凶。",
        "象傳:",
        "來兌之凶，位不當也。",
        "䷹兌:",
        "九四：商兌，未寧，介疾有喜。",
        "象傳:",
        "九四之喜，有慶也。",
        "䷹兌:",
        "九五：孚于剝，有厲。",
        "象傳:",
        "孚于剝，位正當也。",
        "䷹兌:",
        "上六：引兌。",
        "象傳:",
        "上六引兌，未光也。"
      ],
      "content_en": null,
      "metadata": {
        "source": "web",
        "number": 58
      }
    },
    {
      "urn": "ctp:book-of-changes/huan",
      "url": "https://ctext.org/book-of-changes/huan/zh",
      "title_zh": "渙",
      "title_en": "Huan",
      "content_zh": [
        "䷺渙:",
        "渙：亨。王假有廟，利涉大川，利貞。",
        "彖傳:",
        "渙，亨。剛來而不窮，柔得位乎外而上同。王假有廟，王乃在中也。利涉大川，乘木有功也。",
        "象傳:",
        "風行水上，渙；先王以享于帝立廟。",
        "䷺渙:",
        "初六：用拯馬壯，吉。",
        "象傳:",
        "初六之吉，順也。",
        "䷺渙:",
        "九二：渙奔其机，悔亡。",
        "象傳:",
        "渙奔其机，得愿也。",
        "䷺渙:",
        "六三：渙其躬，无悔。",
        "象傳:",
        "渙其躬，志在外也。",
        "䷺渙:",
        "六四：渙其群，元吉。渙有丘，匪夷所思。",
        "象傳:",
        "渙其群，元吉；光大也。",
        "䷺渙:",
        "九五：渙汗其大號，渙王居，无咎。",
        "象傳:",
        "王居无咎，正位也。",
        "䷺渙:",
        "上九：渙其血，去逖出，无咎。",
        "象傳:",
        "渙其血，遠害也。"
      ],
      "content_en": null,
      "metadata": {
        "source": "web",
        "number": 59
      }
    },
    {
      "urn": "ctp:book-of-changes/jie1",
      "url": "https://ctext.org/book-of-changes/jie1/zh",
      "title_zh": "節",
      "title_en": "Jie1",
      "content_zh": [
        "䷻節:",
        "節：亨。苦節，不可貞。",
        "彖傳:",
        "節，亨，剛柔分，而剛得中。苦節不可貞，其道窮也。說以行險，當位以節，中正以通。天地節而四時成，節以制度，不傷財，不害民。",
        "象傳:",
        "澤上有水，節；君子以制數度，議德行。",
        "䷻節:",
        "初九：不出戶庭，无咎。",
        "象傳:",
        "不出戶庭，知通塞也。",
        "䷻節:",
        "九二：不出門庭，凶。",
        "象傳:",
        "不出門庭，失時極也。",
        "䷻節:",
        "六三：不節若，則嗟若，无咎。",
        "象傳:",
        "不節之嗟，又誰咎也。",
        "䷻節:",
        "六四：安節，亨。",
        "象傳:",
        "安節之亨，承上道也。",
        "䷻節:",
        "九五：甘節，吉；往有尚。",
        "象傳:",
        "甘節之吉，居位中也。",
        "䷻節:",
        "上六：苦節，貞凶，悔亡。",
        "象傳:",
        "苦節貞凶，其道窮也。"
      ],
      "content_en": null,
      "metadata": {
        "source": "web",
        "number": 60
      }
    },
    {
      "urn": "ctp:book-of-changes/zhong-fu",
      "url": "https://ctext.org/book-of-changes/zhong-fu",
      "title_zh": "中孚",
      "title_en": "Zhong Fu",
      "content_zh": [
        "䷼中孚:",
        "中孚：豚魚吉，利涉大川，利貞。",
        "彖傳:",
        "中孚，柔在內而剛得中。說而巽，孚，乃化邦也。豚魚吉，信及豚魚也。利涉大川，乘木舟虛也。中孚以利貞，乃應乎天也。",
        "象傳:",
        "澤上有風，中孚；君子以議獄緩死。",
        "䷼中孚:",
        "初九：虞吉，有它不燕。",
        "象傳:",
        "初九虞吉，志未變也。",
        "䷼中孚:",
        "九二：鳴鶴在陰，其子和之，我有好爵，吾與爾靡之。",
        "象傳:",
        "其子和之，中心願也。",
        "䷼中孚:",
        "六三：得敵，或鼓或罷，或泣或歌。",
        "象傳:",
        "可鼓或罷，位不當也。",
        "䷼中孚:",
        "六四：月幾望，馬匹亡，无咎。",
        "象傳:",
        "馬匹亡，絕類上也。",
        "䷼中孚:",
        "九五：有孚攣如，无咎。",
        "象傳:",
        "有孚攣如，位正當也。",
        "䷼中孚:",
        "上九：翰音登于天，貞凶。",
        "象傳:",
        "翰音登于天，何可長也。"
      ],
      "content_en": null,
      "metadata": {
        "source": "web",
        "number": 61
      }
    },
    {
      "urn": "ctp:book-of-changes/xiao-guo",
      "url": "https://ctext.org/book-of-changes/xiao-guo/zh",
      "title_zh": "小過",
      "title_en": "Xiao Guo",
      "content_zh": [
        "䷽小過:",
        "小過：亨，利貞，可小事，不可大事。飛鳥遺之音，不宜上，宜下，大吉。",
        "彖傳:",
        "小過，小者過而亨也。過以利貞，與時行也。柔得中，是以小事吉也。剛失位而不中，是以不可大事也。有飛鳥之象焉，有飛鳥遺之音，不宜上宜下，大吉；上逆而下順也。",
        "象傳:",
        "山上有雷，小過；君子以行過乎恭，喪過乎哀，用過乎儉。",
        "䷽小過:",
        "初六：飛鳥以凶。",
        "象傳:",
        "飛鳥以凶，不可如何也。",
        "䷽小過:",
        "六二：過其祖，遇其妣；不及其君，遇其臣；无咎。",
        "象傳:",
        "不及其君，臣不可過也。",
        "䷽小過:",
        "九三：弗過防之，從或戕之，凶。",
        "象傳:",
        "從或戕之，凶如何也。",
        "䷽小過:",
        "九四：无咎，弗過遇之。往厲必戒，勿用永貞。",
        "象傳:",
        "弗過遇之，位不當也。往厲必戒，終不可長也。",
        "䷽小過:",
        "六五：密雲不雨，自我西郊，公弋取彼在穴。",
        "象傳:",
        "密雲不雨，已上也。",
        "䷽小過:",
        "上六：弗遇過之，飛鳥離之，凶，是謂災眚。",
        "象傳:",
        "弗遇過之，已亢也。"
      ],
      "content_en": null,
      "metadata": {
        "source": "web",
        "number": 62
      }
    },
    {
      "urn": "ctp:book-of-changes/ji-ji",
      "url": "https://ctext.org/book-of-changes/ji-ji/zh",
      "title_zh": "既濟",
      "title_en": "Ji Ji",
      "content_zh": [
        "䷾既濟:",
        "既濟：亨，小利貞，初吉終亂。",
        "彖傳:",
        "既濟，亨，小者亨也。利貞，剛柔正而位當也。初吉，柔得中也。終止則亂，其道窮也。",
        "象傳:",
        "水在火上，既濟；君子以思患而預防之。",
        "䷾既濟:",
        "初九：曳其輪，濡其尾，无咎。",
        "象傳:",
        "曳其輪，義无咎也。",
        "䷾既濟:",
        "六二：婦喪其茀，勿逐，七日得。",
        "象傳:",
        "七日得，以中道也。",
        "䷾既濟:",
        "九三：高宗伐鬼方，三年克之，小人勿用。",
        "象傳:",
        "三年克之，憊也。",
        "䷾既濟:",
        "六四：繻有衣袽，終日戒。",
        "象傳:",
        "終日戒，有所疑也。",
        "䷾既濟:",
        "九五：東鄰殺牛，不如西鄰之禴祭，實受其福。",
        "象傳:",
        "東鄰殺牛，不如西鄰之時也；實受其福，吉大來也。",
        "䷾既濟:",
        "上六：濡其首，厲。",
        "象傳:",
        "濡其首厲，何可久也。"
      ],
      "content_en": null,
      "metadata": {
        "source": "web",
        "number": 63
      }
    },
    {
      "urn": "ctp:book-of-changes/wei-ji",
      "url": "https://ctext.org/book-of-changes/wei-ji/zh",
      "title_zh": "未濟",
      "title_en": "Wei Ji",
      "content_zh": [
        "䷿未濟:",
        "未濟：亨，小狐汔濟，濡其尾，无攸利。",
        "彖傳:",
        "未濟，亨；柔得中也。小狐汔濟，未出中也。濡其尾，无攸利；不續終也。雖不當位，剛柔應也。",
        "象傳:",
        "火在水上，未濟；君子以慎辨物居方。",
        "䷿未濟:",
        "初六：濡其尾，吝。",
        "象傳:",
        "濡其尾，亦不知極也。",
        "䷿未濟:",
        "九二：曳其輪，貞吉。",
        "象傳:",
        "九二貞吉，中以行正也。",
        "䷿未濟:",
        "六三：未濟，征凶，利涉大川。",
        "象傳:",
        "未濟征凶，位不當也。",
        "䷿未濟:",
        "九四：貞吉，悔亡，震用伐鬼方，三年有賞于大國。",
        "象傳:",
        "貞吉悔亡，志行也。",
        "䷿未濟:",
        "六五：貞吉，无悔，君子之光，有孚，吉。",
        "象傳:",
        "君子之光，其暉吉也。",
        "䷿未濟:",
        "上九：有孚于飲酒，无咎，濡其首，有孚失是。",
        "象傳:",
        "飲酒濡首，亦不知節也。"
      ],
      "content_en": null,
      "metadata": {
        "source": "web",
        "number": 64
      }
    }
  ]
}